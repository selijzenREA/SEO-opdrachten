<!DOCTYPE html>
<html lang="it">
	<head>
		<meta charset="UTF-8">
		<title>Death Note</title>
		<meta name="description" content="Death Note (デスノート Desu Nōto?) è un manga ideato e scritto da Tsugumi Ōba e illustrato da Takeshi Obata.">
		<link type="text/css" rel="stylesheet" href="css/stylesheet.css">
		<link rel="alternate" href="engels.html" hreflang="en-GB">
		<link rel="alternate" href="italiaans.html" hreflang="it-IT">
		<link rel="alternate" href="japans.html" hreflang="ja-JP">
		<link rel="alternate" href="nederlands.html" hreflang="nl-NL">
		<link rel="alternate" href="spaans.html" hreflang="es-ES">
	</head>
	<body>
		<div id="container">
			<aside>
				<a href="nederlands.html" class="flag flag-nl"></a> | 
				<a href="engels.html" class="flag flag-gb"></a> | 
				<a href="italiaans.html" class="flag flag-it"></a> | 
				<a href="spaans.html" class="flag flag-es"></a> | 
				<a href="japans.html" class="flag flag-jp"></a>
			</aside>		
			<section>
				<h1>Death Note</h1>
				<p>Death Note (デスノート Desu Nōto?) è un manga ideato e scritto da Tsugumi Ōba e illustrato da Takeshi Obata. È stato serializzato in Giappone dal 1º dicembre 2003 al 15 maggio 2006 sul settimanale Weekly Shōnen Jump dalla casa editrice Shūeisha e poi raccolto in dodici volumi tankōbon. L'edizione italiana è stata curata da Planet Manga, etichetta della Panini Comics, che ha pubblicato l'opera dal 19 ottobre 2006 al 18 settembre 2008.</p>
				<p>La storia si incentra su Light Yagami, uno studente delle scuole superiori che trova un quaderno dai poteri soprannaturali chiamato Death Note, gettato sulla Terra dallo shinigami Ryuk. L'oggetto dona all'utilizzatore il potere di uccidere chiunque semplicemente scrivendo il suo nome sul quaderno mentre ci si figura mentalmente il volto. Light intende usare il Death Note per eliminare tutti i criminali e creare un mondo libero dal male, ma i suoi piani sono contrastati dall'intervento di Elle[N 1], un investigatore privato chiamato a indagare sul caso delle misteriose morti dei criminali.</p>
				<p>Al manga hanno fatto seguito numerose opere derivate. Una serie televisiva anime di 37 episodi, prodotta da Madhouse e diretta da Tetsurō Araki, è andata in onda in Giappone dal 3 ottobre 2006 al 26 giugno 2007 su Nippon Television. I diritti per l'edizione italiana sono stati acquistati da Panini Video, che ha trasmesso la serie nel 2008 sul canale MTV. Sono stati prodotti inoltre cinque lungometraggi e una miniserie televisiva live action, un dorama, un musical, due light novel e vari videogiochi.</p>
				<figure>
					<img src="images/266px-Death_Note_Wordmark.gif" alt="Death Note">
				</figure>
			</section>
		</div>
	</body>
</html>